প্রতিবার মেডিকেল ভর্তি পরীক্ষায় অনুশীলনী থেকে ৪০+ পর্য়ন্ত প্রশ্ন কমন থাকে, তো এইখানে আমার কিছু ট্রিক্স শেয়ার করি যেগুলা ফলো করলে অনুশীলনী থেকে আসা সব প্রশ্ন নির্ভুলভাবে দাগাতে পারবা।

১। তোমাকে অবশ্যই মুল  বই এর ভিতরে পড়তে হবে আগে তারপর অনুশীলনী সলভ করতে হবে। বই এর ভিতরে না পড়ে খালি খালি অনুশীলনী মনে রাখতে চাইলে সেটা সাময়িক মনে থাকবে, কিন্তু পরীক্ষার হলে এতগুলা প্রশ্নের এন্সার করতে গেলে আউলায় যাবা। তাই অবশ্যই অধ্যায়গুলো বইয়ের ভিতর থেকেও ভালো ভাবে পড়া থাকতে হবে।

২।  কখনই কোচিং এর দেয়া অনুশীলনী প্রশ্ন ব্যাংক সলভ করবা না। কোচিং এর বইগুলা অনেকটা ফিল্টার করে বানানো হয়, এতে বেশ কিছু  অনুশীলনীর MCQ বাদ পড়ে যায়, তাছাড়া কিছু অতিরিক্ত রাইটার এর এমসিকিউ দেয়া থাকে যেগুলা বাজারে খুব একটা প্রচলিত না।
রাশেদ ভাইয়া আমাদের তপন আর কবীর স্যারের অনুশীলনী ফটোকপি করে দিয়েছিলেন। হাজারী আর ইসহাক স্যারের বই তো সবার থাকেই। তোমরা চাইলে কয়েক বন্ধু মিলে একসাথে মেইন বই এর অনুশীলনী ফটোকপি করে নিবা।

৩। হাজারী,ইসহাক,কবীর,তপন স্যার এর অনুশীলনী পড়াই যথেষ্ট, বায়োলজির অনুশীলনী নিয়ে তেমন ক্রেজ নাই, কিন্তু আমি নিজেই এবার বায়োলজি বোর্ড প্রশ্ন থেকে ৩ টা এমসিকিউ কমন পাইছি। রাশেদ ভাইয়া মাজেদা ম্যাডাম আর অক্ষরপত্র প্রকাশনীর (আজীবুর স্যার, পারভীন ম্যাডাম) অনুশীলনী পড়িয়েছিলেন।  
উল্লেখ্য ২১ ব্যাচের পরীক্ষায় মাজেদা ম্যাডাম আর অক্ষরপত্র প্রকাশনীর অনুশীলনী থেকে বেশ কয়েকটা প্রশ্ন কমন ছিল।

৪। একটা কমন কাজ সবাইকে করতে দেখি সেইটা হইল যে অনুশীলনীর এন্সারগুলো পড়ার সময় সঠিক এন্সার দাগ দিয়ে দেয়। এটা করবা না। এটা করলে তুমি যখন নেক্সট টাইম দেখতে যাবা তখন শুধু তোমার ওই এন্সার এই চোখ যাবে অন্য কোথাও না। আর মেইন পরীক্ষায় যখন অপশনের দিকে চোখ যাবে, তখন কনফিউজ হয়ে যাবা।তাছাড়া উত্তরে দাগ না দিলে বার বার প্রাক্টিসও করা সম্ভব।

৫। একবার অনুশীলনী সলভ করলা, এরপর সাইডের এন্সার ঢাকায় দিয়ে তুমি নিজেকে যাচাই করবা, যেগুলা পারবা না,ওগুলা মার্ক করে রাখবা, বার বার করবা আর মার্ক করবা,  তাইলে ভর্তি পরীক্ষার আগের রাতে শুধু অগুলাই দেখবা, যার কারনে একুরেসি বাড়ে যাবে। 

৬। অনুশীলনীর যেগুলা বুঝে করা লাগবে সেগুলা বুঝে করবা,আর যেগুলা মুখস্ত করা লাগবে। উদাহারন দেই, যেমন- কার্বিল এমিন বিক্রিয়ার দিয়ে ক্লোরোফরম আর প্রাইমারি এমিন শনাক্ত করা হয়।আচ্ছা ভাই তুমি বল তো এইখানে বুঝার কি আছে?  এটা সিম্পলি মনে রাখতে হবে।  ৫৫ মিনিটে ১০০ টা এমসিকিউ দাগাইতে হবে, খুব বুঝে বুঝে দাগাইতে চাইলে টাইম নিয়ে ঝামেলা লাগবে।

৭। কঠিন ম্যাথ স্কিপ করবা, আর যেগুলা হাতে কলমে করা যায়, ওটার প্রসেস বই এর মধ্যেই লিখে রাখবা, আবার কিছু ম্যাথ আছে যার প্রশ্ন এক লাইনের কিন্তু হাতে করা যায়না, ক্যালকুলেটর লাগে, ওগুলা মুখস্ত রাখবা
যেমন: ২৫°C তাপমাত্রায় অক্সিজেনের RMS বেগ কত?
এটা ক্যালকুলেটর ছাড়া সম্ভব না কিন্তু যারা প্রশ্ন করবে, ওরা অতদুর ভাববে না এন্ড প্রশ্নটা তুলেও দিতে পারে, এই সেইম প্রশ্ন দিছিল ২১ এর MAT এ।

** ৪ নাম্বার পয়েন্ট আর ৫ নাম্বার পয়েন্ট যাতে কারো বুঝতে অসুবিধা নাহয় তাই আমার বই এর পিক দিলাম ২ টা।

শেষ কথা, বেশি স্মার্ট হতে যাবা না। "আমি বুঝি কিন্তু মুখস্থ করতে পারি না" এই কথা শুধু শুনতেই পশ; বাস্তবে যে যত ভাল মুখস্থ করতে পারে, সেই মেডিকেলে চান্স পায়। 

A.S.M. Arafat Ferdous
ঢাকা মেডিকেল কলেজ।
