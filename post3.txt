এক্সপেক্টেশনের প্রেশার কী এটা খুব ভালমত টের পাইছি। আমার বড় ভাই এলাকার নামকরা ভাল স্টুডেন্ট ছিল। প্রায় প্রতিটা টিচার মনে করায় দিতেন, "তোমার কাছে আমরা টপ রেজাল্টটাই আশা করি।" 
এই প্রেশারটা নিতে পেরেছি এবং শেষ পর্যন্ত DMC তে চান্স পেয়েছি এটা আমার জন্য আনন্দের চেয়েও বেশি স্বস্তির। 

আমার সফলতার কিছু ছোট ছোট হ্যাক জুনিয়রদের সাথে শেয়ার করি:

১. আমি কলেজ লাইফে পড়ালেখায় ফোকাসড থাকার চেষ্টা করেছি সবসময়। যেমন কলেজের পরীক্ষার আগে ফাটায় পড়ার চেষ্টা করতাম যাতে প্লেস করা যায়। কাজগুলো চাইল্ডিশ লাগবে অনেকের কাছে। বাট এটা আমাকে পুরো দুই বছর ট্র্যাকে থাকতে হেল্প করেছে। 

২. মেডিকেলে প্রশ্ন আসার আসল জায়গাগুলো ভালমত পড়তাম। যেমন ফিজিক্স-ক্যামেস্ট্রির অনুশীলনী প্রায় মুখস্থ হয়ে গিয়েছিল। 
এখানে একটা বিষয় বলি, রাশেদ ভাইয়া অনুশীলনীর উপর SAQ পরীক্ষা নিতেন। মানে অপশন ছাড়াই অনুশীলনীর প্রশ্ন অ্যান্সার করতে হবে। এটা আমার জন্য খুব হেল্পফুল ছিল, অনুশীলনী নিখুঁতভাবে সলভ এবং মুখস্থ দুইটাতেই কাজে দিছে। 

৩. অ্যাকাডেমিক লাইফেই জিকে মুক্তিযুদ্ধ অংশটা খুব ভালমত পড়া ছিল৷ এটা পরে খুব কাজে দিছে। তোমাদের যাদের টার্গেট মেডিকেল, মুক্তিযুদ্ধ অংশটা ফার্স্ট ইয়ার থেকেই পড়ো। 

৪. বায়োলজি একটা অধ্যায় পড়া হলে আমি মেডিকেল প্রশ্ন ব্যাংক দেখে ফেলতাম। এতে ইম্পর্ট্যান্ট এরিয়া চেনা সহজ হত। পরেরবার যখন বই পড়তাম, মেডিকেলে আসার মত অংশগুলাতে এমনিতেই বেশি নজর পড়ত। 

৬. কোচিং বা কলেজের পরীক্ষায় করা ভুল গুলো খাতায় লিখে রাখতাম বা বইয়ে দাগায় রাখতাম। প্রচুর এক্সাম দিলে এবং এক ভুল বারবার না করলে এমনিতে নাম্বার বাড়তে শুরু করে। 

৭. কোচিং পরীক্ষায় ভুলেও কারও খাতা দেখে দাগানো যাবে না। নিজের নলেজে ৫০-৫৫ মিনিটে ১০০টা MCQ রেগুলার দাগানোর অভ্যাস করলে টাইম ম্যানেজমেন্ট ধীরে ধীরে ভাল হয়ে যায়।

৮. কখন বুঝবা তোমার পড়ালেখা আসলেই ভালমত হচ্ছে? যখন দেখবা তোমার বাবা-মা বা টিচাররা তোমাকে আর বলছে না "তুই পড়িস না" বা "তুই কম পড়িস"। পড়ালেখাকে এই পর্যন্ত বাড়াও।

৯. কোনোমতে চান্স পেতে ইংলিশ ভাল পারা লাগে না কিন্তু উপরের দিকের মেডিকেলে চান্স পেতে ইংলিশ ভালমত পারা লাগে। ফার্স্ট ইয়ার থেকে ইংলিশের ভোকাবুলারি বেইজড আইটেমগুলা পড়া শুরু করলে পরে অনেক উপকার পাবা।

শেষ কথা, ডিপ্রেশন আসবে, মানুষ তোমাকে কথা শোনাবে, অনেকেই তোমার চেয়ে আগায় থাকবে, তোমার নিজের কাছে মনে হবে কিচ্ছু হচ্ছে না কিন্তু সব কিছুর পরেও একটাই কথা, হাল ছাড়া যাবে না।
যে লেগে থাকে, সফলতা তার কাছে ধরা দেয়। 

সবার জন্য শুভ কামনা। আমার জন্য দোয়া করবেন। ❤️

A.S.M Arafat Ferdous
ঢাকা মেডিকেল কলেজ।
