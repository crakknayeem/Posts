সাস্ট ইইই নিয়ে কিছু কথা

সাস্ট ইইই নিয়ে দেখলাম অনেক কথা-বার্তা চলছে। তাই ভাবলাম, সাস্ট ইইই-এর একজন বর্তমান শিক্ষার্থী হিসেবে কিছু লেখা যায়। প্রথমত বলে নেই, এ লেখাটি পড়ে কাউকে সাস্ট ইইই-তে আসতে মোটিভেট বা ডিমোটিভেট কিছুই করা হচ্ছে না। জাস্ট সাস্ট ইইই এর ভিতরের একটা পার্স্পেক্টিভ দেখানোর চেষ্টা করব। বাকিটা যে ভর্তিচ্ছু সে নিজে থেকেই ডিসাইড করবে, নিজ থেকে ডিসাইড করতে পারবে এতটুকু বুদ্ধিশুদ্ধি এতোদিনে একজন শিক্ষার্থীর হওয়ার কথা।

সাস্ট ইইই নিয়ে অন্যরা যখন লিখে তখন শুরুতেই সাস্ট ইইই-এর প্রাক্তন ও বর্তমানরা কোথায় আছে তা আগে বলে নেয়। আমিও এই সুযোগে একটু সুনাম করে নেই।

সাস্ট ইইই থেকে ইন্টেল, অ্যামাজন, অ্যাপলসহ আরো কিছু বিদেশী টেকজায়ান্ট কোম্পানিতে কর্মরত আছেন অনেকেই। এর মধ্যে মেহেদি হাসান মিরাজ স্যার, পুজা রানি সাহা, জিবেশ কান্তি সাহা স্যার আছেন ইন্টেলে। অন্যদিকে তাহমিদ হাসান তালুকদার ভাই আগে ইন্টেলে কর্মরত থাকলেও বর্তমানে অ্যাপলের সাথে যুক্ত আছেন। দেশের বিভিন্ন কোম্পানিতে তো সাস্ট ইইই-এর অনেকেই যুক্ত আছেন বিশেষ করে ওয়ালটনে ও পাওয়ার সেক্টরে।
কিছুদিন আগেই সাস্ট ইইই এর সেশন ১৮-১৯ ব্যাচের সিনিয়র ভাইরা মিলে তাদের প্রজেক্টের কাজে একটি Electric Vehicle (EV) ডিজাইন করে। এ নিয়ে হয়তোবা আপনারা Short Stories কিংবা বিভিন্ন পত্রিকায় খবর পড়ে/দেখে থাকতে পারেন।
গতবছর আমাদের একটি টিম প্রিলিমিনারি গ্রহাণু আবিষ্কার করে এবং তা নিয়ে একটি টেকনিক্যাল রিপোর্ট তৈরি করে। টিমের লিড হিসেবে আমি ছিলাম। এ খবরটিও Short Stories, বিজ্ঞানচিন্তাসহ দেশের আরো কয়েকটি পত্রিকা ও ম্যাগাজিনে কভার করেছিল।
কোয়ান্টাম কম্পিউটিং বেশ ফ্যাসিনেটিং একটা জিনিস। সাস্ট ইইই-তে কোয়ান্টাম কম্পিউটিং নিয়েও কাজ শুরু হয়েছে। 2022 এ কোয়ান্টাম কম্পিউটিং বিষয়ক একটি প্রতিযোগিতা MIT iqhack এ সাস্ট ইইই থেকে একজন সদস্য অংশগ্রহন করে এবং বিশ্বে 13তম অবস্থান অর্জন করে।
গতবছর ভারতের IIT এর Techfest এর জন্য কোয়ালিফাই করে বাঘাবাঘা অংশগ্রহণকারীদের কারিয়ে বিশ্বে পঞ্চম স্থান অধিকার করে সাস্ট ইইই-এরই একটি টিম।

এখানে জাস্ট কয়েকটা অর্জন উল্লেখ করলাম। এরকম আরো বহু বহু অর্জন আছে দেশ ও দেশের বাইরে। সব নিয়ে আলোচনা করা বেশ সময়সাধ্য ও বোরিং ব্যাপার। এবং এমনধরণের খবরাখবরগুলো আপনারা অহরহই শুনে থাকবেন খবরের কাগজগুলোতে। অর্থাৎ, এটা হচ্ছে বাইরে থেকে যা দেখা যায়। এবার একটি সাস্ট ইইই-এর ভিতরের থেকে পার্স্পেকটিভ দেখার চেষ্টা করি।

সাস্ট ইইইতে যারা এবার ভর্তি হবে তারা হবে ১৪তম ব্যাচ। এটা একটা ডিপার্টমেন্টের বয়সকাল হিসেবে খুব কমও না, আবার খুব বেশিও না। আমার কাছে পার্সোনালি মনে হয় ১৩-১৪ বছরের এসময়কালে সাস্ট ইইই বেশ এগিয়ে গেছে। বিশেষ করে রিসার্চ মাইন্ডের অনেককেই এ বিভাগে পাওয়া যায়। তবে অন্য ডিপার্টমেন্টের সাথে তুলনা করলে শিক্ষকদের সংখ্যা তুলনামূলক কম। অধিকাংশ শিক্ষকই বাইরের দেশে পিএইচডি বা মাস্টার্সের জন্য লিভে আছেন। তাই স্টুডেন্ট, টিচার রেশিওটা বেশি।

অনেকে এও অভিযোগ করে থাকেন যে সাস্ট ইইই-তে ল্যাবের সংকট। আমার কাছে এটা একটা ফাও ফাও অভিযোগ মনে হয়। যে কয়টা ল্যাব আছে, সে কয়টা ল্যাব করেই কুলাইতে পারতেছি না আমরা এতটুকু চাপ আছে। অসিলস্কোপগুলো সঠিক রিডিং দেয় না এটা অনেকে বলে। আমার একটা প্রশ্ন থাকতে পারে যে, বাংলাদেশের কোন পাবলিক বিশ্ববিদ্যালয়ের অসিলোস্কোপ সঠিকভাবে রিডিং দিতে পারে দয়া করে একটু জানাবেন। অসিলোস্কোপ যেই হারে ব্যবহৃত হয় তাতে এটা সব বিশ্ববিদ্যালয়েই আনস্ট্যাবল হয়ে যাওয়ার কথা। হয়তোবা সাস্ট ইইই তে হাই ভোল্টেজ ল্যাব নেই, তবে এর কারণে কি গবেষনা আটকে আছে? না, তা তো হচ্ছে না।

আমি নিজে জ্যোতির্বিজ্ঞান নিয়ে কাজ করে যাচ্ছি। সাস্ট ইইই থেকে আমি একাই আছি এ ফিল্ডে। আমার কাজ হচ্ছে কম্প্যাক্ট অবজেক্ট যেমন নিউট্রন স্টার বা ব্ল্যাকহোল থেকে যে রেডিও সিগন্যাল আসে তার অ্যানালাইসিস নিয়ে। আমি তো কাজ করে যাচ্ছি। আমাকে কেউ বাধা দিচ্ছে না। বরং সবার কাছ থেকে বাহবাই পাচ্ছি। বিশ্ববিদ্যালয়ে সুযোগ সুবিধা আছে। এটা খুঁজে নিতে হয়। সাস্ট ইইই-এর শিক্ষার্থী মানে শুধুই এ বিভাগে বসে থাকবে এমন নয়, সে অন্যান্য বিভাগেও ঘুরাফেরা করবে, গল্প করবে অন্যদের সাথে, অন্যদের সাথে মিলে কাজ করে আউটপুট আরো বৃদ্ধি করবে।

তবে একটা কথা মাথায় রাখবেন। সাস্ট ইইই হোক আর যেটাই হোক, এইযে এত অর্জন শুনেন, এত শুনাম শুনেন যে অমুকে গুগলে যাচ্ছে, তমুকে ইন্টেলে যাচ্ছে, এটায় বিশ্ববিদ্যালয়ের নামমাত্র ইনপুট থাকে। এত উপরের জায়গায় নিজেকে দেখতে হলে আপনি ডিপার্টমেন্ট বা বিশ্ববিদ্যালয়ের উপর ডিপেন্ডেন্ট হলে চলবে না। নিজের প্যাশনকে ধরে রাখতে হবে জিদ করে। অন্যসব বিশ্ববিদ্যালয়ে যেমন স্টুডেন্ট ফ্রেন্ডলি শিক্ষক আছে, তেমনি স্টুডেন্টের সাথে অতোটা ফ্রেন্ডলি না এমন শিক্ষকও আছেন। সাস্ট ইইই-ও এর ব্যতিক্রম না। দুটোরই দরকার আছে সাম্যবস্থার জন্য। সোজা ভাষায় সাস্ট ইইই কোনো স্পেশাল বা ব্যতিক্রম কিছু না।

সাস্ট ইইই তে আমরা বিশ্বাস করি আমাদের হাতে রিসোর্স কম। শুধু আমাদের হাতেই না, বাংলাদেশের সবার হাতেই রিসোর্স কম। তবে রিসোর্স কম, সুযোগ নাই, এসব বলে অভিযোগ করার মতো সময় আমাদের নেই। আমাদের কাছে যতটুকুই রিসোর্স আছে, আমরা সর্বোচ্চ চেষ্টা করি যাতে এ রিসোর্স থেকে সর্বোচ্চ পজিটিভ আউটপুট আনা যায়। এজন্য যারাই সাস্ট ইইই-তে আসতে চাচ্ছ, তাদেরকে সেলফ মোটিভেটেড থাকতে হবে, ডিপেন্ডেন্ট হলে চলবে না, স্বপ্ন বড় দেখতে হবে। প্যাশন ম্যাটার করে না, তোমার কতটুকু জিদ আছে, সেটাই এখানে ম্যাটার করে। 

Best of luck to everyone!



কে. এম. শরীয়াত উল্লাহ, শিক্ষার্থী, সাস্ট ইইই, সেশন ২০১৯-২০
sust_eee_post.jpeg
